## Chapter 1

###### 道可道

道可道，非常道；名可名，非常名。无名，天地之始；有名，万物之母。故常无欲以观其妙，常有欲以观其徼。此两者同出而异名。同谓之玄，玄之又玄，众妙之门。

## Chapter 2

###### 天下皆知美之为美

天下皆知美之为美，斯恶已；皆知善之为善，斯不善已。故有无相生，难易相成，长短相形，高下相倾，音声相和，前后相随。是以圣人处无为之事，行不言之教，万物作焉而不辞。生而不有，为而不恃，功成而不居。夫唯弗居，是以不去。

## Chapter 3

###### 为无为，则无不治

不尚贤，使民不争；不贵难得之货，使民不为盗；不见可欲，使民心不乱。是以圣人之治，虚其心，实其腹，弱其志，强其骨；常使民无知无欲，使夫知者不敢为也。为无为，则无不治。

## Chapter 4

###### 道冲而用之

道冲而用之，或不盈，渊乎似万物之宗。挫其锐，解其纷，和其光，同其尘。湛兮似若存。吾不知谁之子，象帝之先。

## Chapter 5

###### 天地不仁

天地不仁，以万物为刍狗；圣人不仁，以百姓为刍狗。天地之间，其犹橐籥乎？虚而不屈，动而愈出。多言数穷，不如守中。

## Chapter 6

###### 谷神不死，是谓玄牝

谷神不死，是谓玄牝。玄牝之门，是谓天地根。绵绵若存，用之不勤。

## Chapter 7

###### 天长地久

天长地久。天地所以能长且久者，以其不自生，故能长生。是以圣人后其身，而身先；外其身，而身存。非以其无私者邪？故能成其私。

## Chapter 8

###### 上善若水

上善若水。水利万物而不争，处众人之所恶，故几于道。居善地，心善渊，与善仁，言善信，正善治，事善能，动善时。夫唯不争，故无尤。

## Chapter 9

###### 功成名遂身退，天之道

持而盈之，不如其已；揣而锐之，不可常保。金玉满堂，莫之能守；富贵而骄，自遗其咎。功成名遂身退，天之道。

## Chapter 10

###### 载营魄，抱一，能无离乎

载营魄，抱一，能无离乎？专气致柔，能婴儿乎？涤除玄览，能无疵乎？爱民治国，能无知乎？天门开阖，能无雌乎？明白四达，能无知乎？生之畜之，生而不有，为而不恃，长而不宰，是为玄德。

## Chapter 11

###### 无用

三十辐，共一毂，当其无，有车之用。埏埴以为器，当其无，有器之用。凿户牖以为室，当其无，有室之用。故有之以为利，无之以为用。

## Chapter 12

###### 归元

五色令人目盲，五音令人耳聋，五味令人口爽，驰骋田猎令人心发枉，难得之货令人行妨。是以圣人为腹不为目，故去彼取此。

## Chapter 13

###### 宠辱若惊

宠辱若惊，贵大患若身。何谓宠辱？辱为下，得之若惊，失之若惊，是谓宠辱若惊。何谓贵大患若身？吾所以有大患者，为吾有身。及吾无身，吾有何患？故贵以身为天下者，则可寄于天下。爱以身为天下者，乃可以托于天下。

## Chapter 14

###### 道纪

视之不见名曰夷，听之不闻名曰希，抟之不得名曰微。此三者不可致诘，故混而为一。其上不皦，其下不昧，绳绳不可名，复归于无物。是谓无状之状，无物之像，是谓惚恍。迎之不见其首，随之不见其后；执古之道，以御今之有。以知古始，是谓道纪。

## Chapter 15

###### 为士

古之善为士者，微妙玄通，深不可识。夫唯不可识，故强为之容。与兮若冬涉川，犹兮若畏四邻，俨兮其若客，涣兮若冰之将释，敦兮其若朴，旷兮其若谷，浑兮其若浊。孰能浊以止？静之徐清。孰能安以久？动之徐生。保此道者不欲盈。夫唯不盈，故能蔽而不新成。

## Chapter 16

###### 观复

至虚极，守静笃，万物并作，吾以观其复。夫物芸芸，各复归其根。归根曰静，静曰复命，复命曰常，知常曰明。不知常，妄作凶。知常容，容乃公，公乃王，王乃天，天乃道，道乃久，没身不殁。

## Chapter 17

###### 太上下之有之

太上下之有之，其次亲之誉之，其次畏之，其次侮之，信不足焉，有不信焉，犹兮其贵言。功成事遂，百姓皆谓我自然。

## Chapter 18

###### 大道废

大道废，有仁义。智惠出，有大伪。六亲不和，有孝慈。国家昏乱，有忠臣。

## Chapter 19

###### 绝圣弃智

绝圣弃智，民利百倍。绝仁弃义，民复孝慈。绝巧弃利，盗贼无忧。此三者，以为文不足，故令有所属。见素抱朴，少私寡欲，绝学无忧。

## Chapter 20

###### 唯之与阿

唯之与阿，相去几何？善之与恶，相去何若？人之所畏，不可不畏。荒兮其未央哉！众人熙熙，如享太牢，如春登台。我独怕兮其未兆，如婴儿之未孩，乘乘兮若无所归。众人皆有余，而我独若遗。我愚人之心也哉！沌沌兮。俗人昭昭，我独若昏；俗人察察，我独闷闷。忽兮若海，漂兮若无所止。众人皆有以，而我独顽似鄙。我独异于人，而贵食母。

## Chapter 21

###### 孔德之容

孔德之容，唯道是从。道之为物，唯恍唯忽。忽兮恍兮，其中有象；恍兮忽兮，其中有物。窈兮冥兮，其中有精。其精甚真，其中有信。自古及今，其名不去，以阅众甫。吾何以知众甫之然哉？以此。

## Chapter 22

###### 曲则全，枉则直

曲则全，枉则直，洼则盈，敝则新，少则得，多则惑。是以圣人抱一为天下式，不自见故明，不自视故彰，不自伐故有功，不自矜故长。夫唯不争，故天下莫能与之争。古之所谓曲则全者，岂虚言哉！诚全而归之。

## Chapter 23

###### 希言自然

希言自然。飘风不终朝，骤雨不终日。孰为此者？天地。天地尚不能长久，而况于人乎？故从事于道者，道者同于道，德者同于德，失者失于失。同于道者，道亦乐得之；同于德者，德亦乐得之；同于失者，失亦乐失之。信不足焉，有不信焉。

## Chapter 24

###### 跂者不立，跨者不行

跂者不立，跨者不行。自见者不明，自是者不彰，自伐者无功，自矜者不长。其于道也，曰余食赘行，物或恶之，故有道者不处也。

## Chapter 25

###### 有物混成，先天地生

有物混成，先天地生。寂兮廖兮，独立而不改，周行而不殆，可以为天下母。吾不知其名，字之曰道，强为名曰大。大曰逝，逝曰远，远曰反。故道大，天大，地大，王亦大。域中有四大，而王居其一焉。人法地，地法天，天法道，道法自然。

## Chapter 26

###### 重为轻根，静为躁君

重为轻根，静为躁君。是以圣人终日行，不离辎重。虽有荣观，燕处超然。奈何万乘之主，而以身轻天下？轻则失臣，躁则失君。

## Chapter 27

###### 善行无辙迹

善行无辙迹，善言无瑕谪，善计不用筹码，善闭无关楗而不可开，善结无绳约而不可解。是以圣人常善救人，故无弃人；常善救物，故无弃物，是谓袭明。故善人者，不善人之师；不善人者，善人之资。不贵其师，不爱其资，虽智大迷，是谓要妙。

## Chapter 28

###### 知其雄，守其雌

知其雄，守其雌，为天下谿；为天下谿，常德不离，复归于婴儿。知其白，守其黑，为天下式；为天下式，常德不忒，复归于无极。知其荣，守其辱，为天下谷；为天下谷，常德乃足，复归于朴。朴散则为器。圣人用之，则为官长，故大制不割。

## Chapter 29

###### 将欲取天下，而为之

将欲取天下，而为之，吾见其不得已。天下神器不可为也。为者败之，执者失之。故物或行或随，或呴或吹，或强或羸，或载或隳。是以圣人去甚去奢去泰。

## Chapter 30

###### 以道佐人主者

以道佐人主者，不以兵强天下。其事好还。师之所处，荆棘生焉；大军之后，必有凶年。善者，果而已，不敢以强取。果而勿矜，果而勿伐，果而勿骄，果而不得已，果而勿强。物壮则老，是谓不道，不道早已。

## Chapter 31

###### 夫佳兵，不祥之器

夫佳兵，不祥之器，物或恶之，故有道者不处。君子居则贵左，用兵则贵右。兵者，不祥之器，非君子之器，不得已而用之。恬淡为上，胜而不美。而美之者，是乐杀人。夫乐杀人者，则不可以得志于天下矣。吉事尚左，凶事尚有。偏将军居左，上将军居右，言以丧礼处之。杀人之众，以悲哀泣之。战胜以丧礼处之。

## Chapter 32

###### 道常无名

道常无名，朴虽小，天下不敢臣。侯王若能守之，万物将自宾。天地相合，以降甘露。人莫之令而自均。始制有名，名亦既有，天亦将知之，知之所以不殆。譬道之在天下，犹川谷之与江海。

## Chapter 33

###### 知人者智，自知者明

知人者智，自知者明；胜人者有力，自胜者强。知足者富，强行者有志。不失其所者久，死而不亡者寿。

## Chapter 34

###### 大道汜兮

大道汜兮，其可左右。万物恃之以生而不辞。功成而不有，爱养万物而不为主。常无欲，可名于小。万物归焉而不为主，可名为大。是以圣人终不为大，故能成其大。

## Chapter 35

###### 执大象，天下往

执大象，天下往。往而不害，安平太。乐与饵，过客止。道之出口，淡乎其无味。视之不足见，听之不足闻，用之不可既。

## Chapter 36

###### 将欲歙之，必固张之

将欲歙之，必固张之；将欲弱之，必固强之；将欲废之，必固兴之；将欲夺之，必固与之。是谓微明。柔弱胜刚强。鱼不可以脱于渊，国之利器不可以示人。

## Chapter 37

###### 道常无为而无不为

道常无为而无不为。侯王若能守，万物将自化。化而欲作，吾将镇之以无名之朴。无名之朴，亦将不欲。不欲以静，天下将自定。

## Chapter 38

###### 上德不德，是以有德

上德不德，是以有德；下德不失德，是以无德。上德无为，而无以为；下德为之，而有以为。上仁为之，而无以为；上义为之，而有以为。上礼为之，而莫之应，则攘臂而仍之。故失道而后德，失德而后仁，失仁而后义，失义而后礼。夫礼者，忠信之薄，而乱之首；前识者，道之华，而愚之始。是以大丈夫处其厚，不居其薄；处其实，不居其华，故去彼取此。

## Chapter 39

###### 昔之得一者

昔之得一者：天得一以清，地得一以宁；神得一以灵，谷得一以盈；万物得一以生，侯王得一以为天下正。其致之。天无以清，将恐裂；地无以宁，将恐发；神无以灵，将恐歇；谷无以盈，将恐歇；万物无以生，将恐灭；侯王无以贵高，将恐蹶。故贵必以贱为本，高必以下为基。是以侯王自谓孤、寡、不毂，此非以贱为本耶？非乎？故致数车无车，不欲瑑瑑如玉，落落如石。

## Chapter 40

###### 反者，道之动

反者，道之动；弱者，道之用。天下万物生于有，有生于无。

## Chapter 41

###### 上士闻道

上士闻道，勤而行之；中士闻道，若存若亡；下士闻道，大笑之，不笑不足以为道。故建言有之：明道若昧，进道若退，夷道若类。上德若谷，大白若辱，广德若不足，建德若偷，质真若渝，大方无隅。大器晚成，大音希声，大象无形，道隐无名。夫唯道，善贷且成。

## Chapter 42

###### 道生一

道生一，一生二，二生三，三生万物。万物负阴抱阳，冲气以为和，人之所恶，为孤寡不毂，而王公以为称。故物或损之而益，或益之而损。人之所教，我亦教之，。强梁者不得其死。吾将以为教父。

## Chapter 43

###### 天下之至柔

天下之至至柔，驰骋天下之至坚，无有入无间。吾是有之无为之有益。不言之教，无为之益，天下希及之。

## Chapter 44

###### 名与身孰亲？

名与身孰亲？身与货孰多？得与亡孰病？甚爱必大废，多藏必厚亡。知足不辱，知止不殆，可以长久。
